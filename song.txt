Мы танчым блюз пад адзінокім ліхтаром,
Халодны блюз іграе восень...
Паслухай блюз прамоклых восеньскіх двароў,
Таму што заўтра будзе позна.

Лунае горад сярод восеньскай імжы -
Халодны, мокры, шэры востраў...
Мы танчым блюз каля халоднае мяжы,
Таму што заўтра будзе позна.

Хаця б на час мы скінем цяжкі груз,
Хаця б на час...

Мы чулі словы смеццяроў ды ваяроў,
Мы чулі змрочныя прагнозы...
Хай будзе сёння гэты блюз тваім сябром,
Таму што заўтра будзе позна.

Хаця б на час мы скінем цяжкі груз,
Хаця б на час...
Халодны блюз...

А горад спіць, стамлёны працай ды віном,
Сніць сон трывожны, нецьвярозы...
Хай будзе сёньня гэты блюз пад ліхтаром,
Таму што заўтра будзе позна.

Хаця б на час мы скінем цяжкі груз,
Хаця б на час...
Халодны блюз...